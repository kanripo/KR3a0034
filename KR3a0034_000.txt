# -*- mode: mandoku-view; -*-
#+TITLE: 公是弟子記
#+DATE: 2015-08-24 22:58:05.508530
#+PROPERTY: ID KR3a0034
#+PROPERTY: BASEEDITION WYG    
#+PROPERTY: JUAN 提要
<pb:KR3a0034_WYG_000-1a>¶
欽定四庫全書　　　　　子部一¶
　公是弟子記　　　　　　儒家類¶
　　提要¶
　　　　(臣/)等謹案公是弟子記四卷宋劉敞撰敞有¶
　　　　春秋傳已著録是編題曰弟子記者葢託言¶
　　　　弟子之所記而文格古雅與敞所註春秋詞¶
　　　　氣如出一手似非其弟子所能故晁公武讀¶
　　　　書志以為敞自記其問答之言當必有據也¶
<pb:KR3a0034_WYG_000-1b>¶
　　　　公武又稱書中於王安石楊慥之徒書名王¶
　　　　深甫歐陽永叔之徒書字以示褒貶今考公¶
　　　　武所説亦大概以意推之即如王囘一人論¶
　　　　四岳薦鯀一條論聖人一條則書其名論泰¶
　　　　伯一條論晉武公一條則書其字是於褒貶¶
　　　　居何等乎且其書固多攻王氏新學而亦兼¶
　　　　寓鍼貶元祐諸賢之意故其言曰&KR0075;聲出乎¶
　　　　律吕而非所以正律吕也小道生乎仁義而¶
<pb:KR3a0034_WYG_000-2a>¶
　　　　非所以明仁義也又曰八音不同物而同聲¶
　　　　同聲乃和賢能不同術而同治同治乃平又¶
　　　　曰忘情者自以為達悖情者自以為難直情¶
　　　　者自以為真三者異趨而同亂又曰學不可¶
　　　　行者君子不取也言不可用者君子弗詢也¶
　　　　又曰智不求隠辨不求給名不求難行不求¶
　　　　異又曰無為而治者因堯之臣襲堯之俗用¶
　　　　堯之政斯孔子謂之無為也又曰夫賢者為¶
<pb:KR3a0034_WYG_000-2b>¶
　　　　人所能為而己矣人所不能為賢者不為也¶
　　　　又曰君子恥過而欲改之小人恥過而欲遂¶
　　　　之君子欲善而自反小人欲善而自欺又曰¶
　　　　矜小名以售大偽餙小㢘以釣大利者惟鉅¶
　　　　孱爾蓋是時三黨交訌而敞獨蕭然于門戸¶
　　　　之外故其言和平如是至于稱老子之無為¶
　　　　則為安石之新法發辨孟子之人皆可以為¶
　　　　堯舜則為安石之自命聖人發其説稍激則¶
<pb:KR3a0034_WYG_000-3a>¶
　　　　有為言之者也又王守仁謂無善無惡者性¶
　　　　之體有善有惡者意之用明人齗齗辨正稱¶
　　　　為衛道今觀是書乃知王安石先有是説敞¶
　　　　已辭而闢之是其發明正學又在程朱之前¶
　　　　其或謂仁義禮智不若道之全一條謂道固¶
　　　　仁義禮智之名仁義禮智弗在焉安用道亦¶
　　　　預杜後來狂禪之弊所見甚正徒以獨抱遺¶
　　　　經澹于聲譽未與伊洛諸人傾意周旋故講¶
<pb:KR3a0034_WYG_000-3b>¶
　　　　學家視為異黨抑之不稱耳實則元豐熙寧¶
　　　　間卓然一醇儒也其書宋時蜀中冇刻板乾¶
　　　　道十年豫章謝諤得之于劉文濬付三衢江¶
　　　　溥重刋淳熙元年趙不黯又于敞從曾孫子¶
　　　　和及子和從叔椿家得二舊本較正舛脱就¶
　　　　江本改刻十八頁補三百七十字此本即從¶
　　　　不黯刻抄出者末有諤溥不黯三跋証以永¶
　　　　樂大典所引一一符合知為原書亦可謂罕¶
<pb:KR3a0034_WYG_000-4a>¶
　　　　覯之笈矣敞墓誌及宋史本傳俱稱弟子記¶
　　　　五卷讀書志則作一卷盖南宋之初已病其¶
　　　　繁碎合併為一今以篇頁稍多釐為四卷以¶
　　　　酌其中又錢曾讀書敏求記載極沒要𦂳一¶
　　　　卷註曰即劉原父弟子記也考浙江取進遺¶
　　　　書有極沒要𦂳一卷亦題公是先生撰其文¶
　　　　皆採掇郭象莊子註語似出依託與此顯為¶
　　　　二書今别存其目于道家中庶真贋不相淆¶
<pb:KR3a0034_WYG_000-4b>¶
　　　　焉乾隆四十六年十月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
